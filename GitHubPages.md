# Je website online zetten op GitHub Pages.

We gaan voor deze les onze eigen website op het internet zetten. We gaan dat doen door gebruik te maken van de gratis dienst GitHub Pages.
GitHub is een platform om je projecten op te zetten en makkelijk bij te kunnen houden.

## Account aanmaken

Als eerste gaan we een gebruikersaccount aanmaken op GitHub. Dit doen we op de site https://www.github.com. Klik rechtsbovenin op de knop `Sign Up`. Vul bij stap 1 je gegevens in. Verzin een gebruikersnaam en voer een geldig emailadres in voor je account. Bij stap 2 kies je voor een gratis account. Als het aanmaken van een account niet lukt, vraag dat dan aan een van de mentors.

##  GitHub Pages

Nu we een account hebben aangemaakt, kunnen we onze website gaan maken. De Engelse officiÃ«le instructies zijn op deze link te vinden: https://pages.github.com/. Hieronder leggen we ook in het Nederlands de instructies uit.

### .1

Om een site te maken, moeten we een nieuwe `repository` aanmaken. Dit is het project waar we onze bestanden straks gaan neerzetten. Ga naar de link https://github.com/new, zorg er wel voor dat je al bent ingelogd in je nieuwe account.
Om een site aan te kunnen maken, moeten we een specifieke naam kiezen. Bij naam vul je het volgende in met je eigen gebruikersnaam: `mijngebruikersnaam.github.io` (vervang dus `mijngebruikersnaam` met je eigen gebruikersnaam van het account dat je net hebt aangemaakt). Vul nog een omschrijving in voor je website en klik daarna op `create repository`.

### 2.
Je repository is nu aangemaakt, we hoeven nu alleen nog er voor te zorgen dat we bestanden online kunnen zetten. Hiervoor gaan we GitHub desktop gebruiken. Klik op de knop `Set up in Desktop`. Vervolgens klikken we op `Download GitHub Desktop`. Het programma zal nu downloaden, installeer deze als de download klaar is.

### 3.
Open nu GitHub Desktop. Bij het openen wordt er gevraagd om je gebruikersnaam en wachtwoord van je GitHub account. Vul deze in. Als je succesvol bent ingelogd, kan je daarna je naam en je emailadres invullen.
Wanneer je dit hebt gedaan, gaan we het project voor je website op je computer binnenhalen.

### 4.
Klik op het plus icoontje aan de linkerkant van de applicatie. Je krijgt nu een popup te zien, kies de tab `clone`. Klik vervolgens je repository aan die je eerder hebt aangemaakt, en klik vervolgens op het vinkje onderin de popup. Kies nu een map waar je je website wil aanmaken. In deze map gaan we nu als in de vorige opdrachten onze website bouwen.

### 5.
Begin met het bouwen van een homepagina. We moeten deze `index.html` noemen, zodat deze pagina correct als eerste online wordt getoond.

Als je je website online wil zien, moeten we deze naar je project sturen. Dit heet een `push`. Om dit te kunnen doen, moeten we alle veranderingen van de website die we hebben gemaakt omschrijven. Dit heet een `commit`. Kies in GitHub Desktop de bestanden die je online wil zetten. Vervolgens vul je daaronder in de velden een titel en een korte omschrijving in. Vul bijvoorbeeld `Mijn eerste commit` als titel, en `Uploaden van index.html` als omschrijving in.
Klik daarna op `Commit to master` en daarna op de knop `Sync` rechtsbovenin.
Als je dit hebt gedaan kun je nu naar https://mijngebruikersnaam.github.io/ gaan om je website te bekijken (vervang weer mijngebruikersnaam met je eigen gebruikersnaam)

Voor nieuwe veranderingen in je website kan je weer dezelfde stappen volgen voor het `committen`. Zorg ervoor dat je voor de wijzigingen altijd een goede omschrijving maakt zodat je duidelijk in je geschiedenis kan zien wat je hebt gemaakt.
